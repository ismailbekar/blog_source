---
title: Orman yangını gibi yayılmak
author: İsmail Bekar
date: '2018-02-15'
slug: orman-yangını-gibi
categories: []
tags:
  - çeviri
  - yangın ekolojisi
draft: yes
disqus: false
---

Geride bıraktığımız 2017 yılında Şili’den Akdeniz’e, Rusya’dan Kanada’ya ve hatta Grönland’a kadar dünyanın bir çok yeri olağandışı aktiflikte bir yangın mevsimi geçirdi. Peki acaba bu durum gelecekte yaşanacakların bir habercisi mi?

![](/posts/2019-08-19-orman-yangını-gibi_files/tumblr_inline_p0zy4lrlxJ1qmnyaj_500.jpg)

Şili 2017’nin henüz başlangıcı olan Ocak ve Şubat aylarında ,başbakan Michelle Bachelet’in de açıklamasında söylediği gibi, ülke tarihinin en büyük orman felaketini yaşadı. Ülke bu tarz orman yangınlarıyla mücadele etmek için yeterince donanımlı değildi. Bu durum hükümeti olağanüstü hal ilan etmeye ve ABD, Fransa, Peru ve Meksika’dan gelen yardımları kabul etmeye itti. Bu dönemde toplam 364.000 hektardan fazla alan yandı. Bu olağandışı yangın mevsimini mümkün kılan şeylerden biri uzun dönemli kuraklığın yüksek sıcaklıklarla bir araya gelmesiydi. Bir diğer sebep ise yüksek derecede yanıcı bir ağaç türü olan okaliptüs ve çam gibi türlerle yapılan tek tip ağaçlandırma çalışmaları olarak düşünülüyor.

Güney Avrupa da bu yıl sıradışı bir yangın mevsimi geçiren bölgelerden bir tanesiydi. Avrupa Orman Yangınları Bilgi Sisteminden (European Forest Fire Information System - EFFIS) alınan bilgilere göre 2017 yılında bölgede toplam 622.000 hektarlık alan yandı. Bu miktar 2008-2016 ortalaması olan 228.000 hektar ile karşılaştırıldığında durumun ne kadar sıradışı olduğu açıkça ortaya çıkıyor. Bazı yangınlar Fransa’nın Nice ve Hırvatistan’ın tarihi Split şehri etrafında ciddi zararlara neden oldu. Portekiz de bu yangınlardan kötü şekilde etkilenen ülkeler arasında en başlarda yer aldı. Ülke sınırların içerisinde toplam 141.000 hektarlık alan yangınlardan etkilenirken, 60 kişi hayatını kaybetti. Yangın mevsimi sırasında bir dönem Portekiz’in merkezinde bir köy olan Maçao alevler ve duman tarafından tamamen sarılmıştı.

Amerika Birleşik Devletleri de California, Colarodo, Idaho, Montana, Nevada, Oregon, Utah, Washington ve Wyoming ile olağandışı bir mevsim yaşadı ve toplam 324.000 hektarlık arazi bu yangınlardan zarar gördü. Bu yazının yazıldığı sırada Kuzey California’daki yangınlar hala devam ediyor. Bu yangınlar 23 kişininin ölümüne sebep olurken, bir çok kişinin kaybolmasına ve 20.000’den fazla insan önlem amaçlı olarak tahliye edilmesine yol açtı.

Fakat belki de en süpriz olanı buzullarla kaplı Grönland’ın batı kıyılarında Ağustos ayında görülen yangınlar. Bu yangınlar -turba yangını- Grönland’da bir ilk değil fakat bu senekilerin farkı daha önceki yıllara nazaran daha büyük olması. Bu yangınların buzullarda gömülü bazı parçacıkları ortaya çıkarak buzul kaybını hızlandırma riski de var. Bu durum Grönland’ın yangın aktivitesinde yaşanacak olası bir artışın doğurucağı önemli sonuçlardan sadece bir tanesi.

**Peki bütün bu olaylardan ne gibi dersler çıkarmalıyız?**

Yangın özellikle yukarıda bahsedilen bölgelerde -Grönland hariç- doğal ve kaçınılmaz bir olay olmanın yanı sıra ekosistem içinde de bir çok hayati fonksiyona sahip. Fakat 2017 yangın mevsimi durumun ne kadar yıkıcı, insan sağlığı ve hayatına karşı olduğu gibi maddi olarak da çok büyük bir tehlike olabileceğini gösteriyor. Üstelik gelişmiş ve zengin ülkelerde bile! İklim yangın riskini kontrol eden bir çok faktörden sadece bir tanesi. Fakat uygun iklimsel şartlar yangın riskinin artmasına ve çok kolay bir şekilde yayılmasına sebep oluyor. Genelde artan şey yangın sayısından ziyade yangının şiddeti ve büyüklüğü oluyor. Bu durum yangının bir kez başladıktan sonra çok uzun sürmesinin sonucu. Bununla birlikte yıldırımlar da yangın çıkma olasılığını etkiliyor (Veraverbeke, ve ark., 2017). Arazi kullanımı, yangın önleme aktiviteleri, artan nüfus yoğunluğu gibi bir çok diğer faktör de insan yaşamına ve şehirlere olan yangın tehlikesini arttırıyor (Knorr, W., ve ark., 2016). Bu yıl yaşanan yangın mevsimi —her ne kadar bazı bölgesel rekorlar olsa da— daha önce hiç görülmemiş değil. Fakat kurak ve sıcak şartların etkilediği düşünülen 2017 yangın mevsimi gibi durumlar, gelecekte iklim değişikliği ile daha sık yaşanacak gibi duruyor. Bu sene yaşananların mevcut yangını yönetme yeteneklerimizi nasıl test ettiğini düşündüğümüzde, geleceğe pek rahatlatıcı bakamıyoruz.

Bütün bunlara ek olarak insan sağlığına, hayatına ve yaşadığımız çevreye büyük bir tehdit olan yangınlar, bazı ekosistemler için çok ciddi bir öneme sahip. Şöyle ki; yangın, ekosistem ve karbon dengesini sağlayan önemli ve doğal bir müdahale etmeni (disturbance). Yangınlar atmosfere yüksek miktarda karbondioksit salınımına neden oluyor, ekosistem üretkenliğini bozuyor ve böylece karbon emilim kapasitesini azaltıyor. Yangın riskininin dinamiklerini anlamak karasal karbon depoları, kaynakları ve onların iklim değişikliği ile olan ilişkisini daha iyi anlamak için önemli. Özellikle, tek tip ağaçlandırma yapılan alanlarının yangına olan hassasiyeti, Şili’de olduğu gibi, ağaçlandırma çalışmalarının sürdürülebilirliği hakkında şüpheler doğuruyor.

Şimdilerde 2017 yangın mevsimi olağandışı gözükse de bu gibi olaylar gelecekte daha sık olarak gerçekleşecek. Bu durum şu anda yetersiz olduğunu anladığımız yangın yönetim olanak ve kaynaklarımızı yeniden düzenlememizi gerektirecek. Geçtiğimiz yangın mevsiminden bu düzenlemeleri yaparken yardımcı olması için bir çok ders çıkarılmalıdır. İklim değişikliği yangın riskini arttıran bir çok faktörler sadece birisi fakat şimdiden Grönland gibi daha önce yangınların ender ve küçük olduğu bölgeleri etkiliyor olabilir. Dünyayı gözetleyen uydu sistemleri ve aynı zamanda yer üstündeki kaynaklar değişen yangınların insanlığa ve doğaya karşı olan doğrudan ve dolaylı risklerini yönetmeye çalışırken her zamankinden daha değerli olacak.

**Önemli not**: Bu yazının orijinali [[Nature Climate Change dergisinin Kasım 2017 sayısında Editör notu](https://www.nature.com/articles/nclimate3432) olarak yayınlanmıştır.

Fotoğraf: Reuters